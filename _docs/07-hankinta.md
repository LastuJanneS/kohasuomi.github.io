---
title: 'Kohan ohje suomeksi'
permalink: /dokumentaatio/hankinta/
redirect_from:
  - /theme-setup/
toc: true
---

# 7. Hankinta

**Huomioitavaa:** Hankinnan tilejä ei saa poistaa, jotta tilastointi
toimisi oikein. Tilit voi sulkea halutessaan, eikä se vaikuta
tilastoihin.

Kohan Hankinta mahdollistaa tilausten teon ja budjetin seuraamisen.
Kirjastolle pitää olla määritettynä budjetti ja vähintään yksi tili,
jotta tilauksia voi tehdä.

Pääset hankintaa kahta kautta: 
- _Muita toimintoja -&gt; Hankinnat_
- Etusivulta _Hankinnat_

![Hankinnat-osioon pääsee joko Muita toimintoja -valikosta tai etusivulta Hankinnat-nappulasta](/assets/files/docs/Hankinta/hankinta1.png)

Hankinnan etusivulla näkyvät kaikki tilit.

![Hankinnan etusivulla näkyvät kaikki tilit](/assets/files/docs/Hankinta/hankinta7.png)

- Voit piilottaa näkyviltä käytöstä poistetut budjetit klikkaamalla
_Piilota käytöstä poistetut budjetit_. Takaisin näkyviin ne saa
klikkaamalla _Näytä käytöstä poistetut budjetit_.

- Voit suodattaa näkymää alasvetovalikosta _Kirjaston mukaan_. 

- Voit suodattaa näkymää myös kirjoittamalla sopivan hakutermin _Hae_-kohtaan. Haun saa poistettua klikkaamalla _Tyhjennä suodatin_.

Jos haluat nähdä, mitä teoksia on tilattu tiettyä tiliä käyttäen,
klikkaa tilin kohdalla _Tilattu_-sarakkeessa linkkinä olevaa summaa.  
![Kuvassa näkyy JOE_ENOAIK2023-tilille tilatut teokset ja niiden hankintahinnat](/assets/files/docs/Hankinta/hankinta8.png)

Lue lisää budjetin/tilin käytöstä luvussa _7.10 Budjetointi ja tilien
seuranta._


## 7.1 Budjetin lisääminen

Budjetin voi lisätä joko ylläpidosta _Hankinnan
asetusten_ kautta.

![Kuva Kohan ylläpidosta Hankinnan asetukset -osiosta, jossa on ympäröitynä punaisella Budjetit-sana](/assets/files/docs/Hankinta/hankinta02.png) 

tai _Hankinnan_ etusivun kautta vasemmasta reunasta

![Kuvassa Hankinnat-osion vasemman reunan valikko, josta on ympäröitynä punaisella Budjetit-sana](/assets/files/docs/Hankinta/hankinta2.png)

Klikkaa _Uusi budjetti_.


![Lisää budjetti -näkymä](/assets/files/docs/Hankinta/hankinta3.png)

**Täytä seuraavat tiedot:**

- Budjetin alku- ja loppumispäivämäärä
- _Kuvaus_-kenttään laitetaan budjetille selkeä nimi (vähintään
  kirjaston nimi ja vuosi. Voi myös laittaa mitä budjetti koskee).
- _Yhteensä_-kenttään laitetaan budjetin summa.
- _Aktivoi budjetti_, jotta budjettia voi käyttää. _Vinkki:_ Kun
  budjettia ei enää haluta käyttää, muokkaa sitä ja valitse _Lukitse
  budjetti_.

**Tallenna** muutokset.

### 7.1.1 Budjetin sulkeminen (eli tilausten siirto)

Kun budjettia ei enää tarvita, voi sen sulkea. 

HUOMIO! **Älä poista budjettia tai tilejä**, koska se vaikuttaa tilastoihin. Jos budjetti tai
tilit poistetaan, ei saada enää siltä vuodelta hankintatilastoja.
{: .notice--warning}

Budjetin sulkemisella voidaan **siirtää vastaanottamattomat tilaukset ja käyttämättömät varat seuraavan vuoden budjettiin**. Uudessa budjetissa pitää kuitenkin olla täsmälleen saman nimiset tilit (tilikoodi pitää olla sama) kuin vanhassa, jotta siirto onnistuu. Käytännössä eri vuosille pitää kuitenkin olla eri nimisillä tilikoodeilla olevat tilit, jotta EDItX-hankinta toimii. Katso kohta 7.1.3 Tilin lisääminen.

Valitse vasemmasta reunasta _Budjetit_ ja etsi suljettava budjetti.

![Kuvassa Hankinnat-osion vasemman reunan valikko, josta on ympäröitynä punaisella Budjetit-sana](/assets/files/docs/Hankinta/hankinta2.png)

Valitse oikealta _Toiminnot_-napista _Sulje_

![Toiminnot-napista avautuneena valikko, jossa neljäntenä vaihtoehtona on Sulje-sana, joka on punaisella ympyröity](/assets/files/docs/Hankinta/hankinta302.png)

Saat listan budjettiin liittyvistä tileistä ja kuinka monta vastaanottamatonta tilausta kukin tili sisältää. Valitse budjetti, johon tilaukset siirretään sekä haluatko siirtää jäljellä olevat käyttämättömät varat. Valitse _Siirrä vastaanottamattomat tilaukset_.

![Näkymä, jossa listataan tilit, joiden vastaanottamattomia tilauksia ollaan siirtämässä](/assets/files/docs/Hankinta/budjetinsulku.png)

Ohjelma vahvistaa, haluatko varmasti siirtää vastaanottamattomat tilaukset tililtä X tilille Y.

![Pop-up, jossa lukee "Olet valinnut kaikkien vastaanottamattomien tilausten siirron tästä 'Hailuoto 2020' tähän 'Hailuoti 2021'. Tätä toimintoa ei voi peruuttaa. Haluatko jatkaa?" Alapuolella on napit OK ja Peruuta.](/assets/files/docs/Hankinta/budjetinsulku2.png)

Jos siirto onnistuu, saat raportin siirretyistä tilauksista.

![Kuvassa taulukko, jossa listataan budjetista toiseen siirretyt tilausrivit](/assets/files/docs/Hankinta/budjetinsulku4.png)

Mikäli valitussa budjetissa ei ole samalla tilikoodilla olevia tilejä, siirto ei onnistu ja saat raportiksi _Tätä tilikoodia ei ole kohdebudjetissa_.

![Kuvassa taulukko, jossa listataan tilausrivit, joille ei löytynyt vastaavaa tilikoodia uudesta budjetista](/assets/files/docs/Hankinta/budjetinsulku3.png)

Voit budjetin sulun eli tilausten siirron jälkeen halutessasi epäaktivoida budjetin, jotta siihen liittyvät tilit katoavat esim. tilausten vastaanotossa tilivalikosta.

### 7.1.2 Budjetin epäaktivoiminen

Jos haluaa piilottaa budjetin aktiivisista, voi sen tehdä seuraavasti.

Valitse budjetin kohdalla _Toiminnot_ ja sieltä _Muokkaa_.

![Avattuna Toiminnot-valikko, jossa ylimmäisenä vaihtoehtona on Muokkaa](/assets/files/docs/Hankinta/budjetinepaaktivointi.png)

Ota **pois** rasti kohdasta _Aktivoi budjetti_ ja sen jälkeen _Tallenna_.

![Budjetin tiedot muokkaustilassa ja punaisella ympäröitynä Aktivoi budjetti](/assets/files/docs/Hankinta/budjetinepaaktivointi2.png)

### 7.1.3 Tilin lisääminen

Budjettiin pitää lisätä _tilejä_, jotta sitä voi käyttää. Voit jakaa
määrärahoja esim. kirjastoittain, aineistoittain tai miten on tarve.

[Huomioi EditX-hankinnan vaatimukset](https://koha-suomi.fi/dokumentaatio/editx/).
**Tilien luonti EDItX-ohjeistuksen mukaan on kriittisen tärkeää.**
{: .notice--warning}

Tilin voi lisätä kahdella tavalla

1. Valitse juuri lisäämäsi budjetti klikkaamalla budjetin nimeä,
  jolloin avautuu uusi sivu. Valitse siellä _Uusi_ ja avautuvasta
  valikosta _Uusi tili kohteelle xxx_  
  ![Uusi-napista avautuu valikko, jossa on vaihtoehdot Uusi budjetti ja Uusi tili kohteelle Testibudjetti. Jälkimmäinen on punaisella ympäröity](/assets/files/docs/Hankinta/hankinta4.png)


2. Valitse budjetin nimen kohdalla oikeanpuolimmaisesta sarakkeesta
  _Toiminnot_ ja sieltä _Lisää tili_  
  ![Toiminnot-nappulasta avautuu valikko, jossa on alimmaisen vaihtoehtona Lisää tili, joka on punaisella ympäröity](/assets/files/docs/Hankinta/hankinta04.png)

Täytä tilin tiedot

![Kuvassa teksti Lisää tili budjettiin 'Testibudjetti' ja sen alapuolella täytettävät kentät](/assets/files/docs/Hankinta/hankinta5.png)

Kolme ensimmäistä riviä ovat pakollisia täytettäviä.

- _Tilikoodi_ on uniikki koodi tilille. Huomioi EditX-hankinnan
  vaatimukset.
- _Tilin nimi_ kannattaa olla selkeä ja helposti ymmärrettävä.
  Kimpoissa kannattaa käyttää kirjaston nimeä ensimmäisenä sanana
  tilin nimessä.
- _Summassa_ voi olla vain numeroita ja desimaalierotin (piste), ei muita
  merkkejä. Summa ei voi ylittää budjetille määritettyä kokonaissummaa.
- _Varoituskohta_ (%) tai (summa) voidaan merkitä halutessa, jolloin Koha
  varoittaa, kun ylität tietyn määrän käytetyistä määrärahoista. Huom! Toimii vain, kun tilauksia lisätään manuaalisesti Kohan omilla toiminnoilla. Ei toimi EDItX-tilauksia Kohaan vietässä.
- _Omistaja_ on se henkilö, joka voi tehdä muutoksia tiliin.
  Käyttäjäksi voi lisätä käyttäjätunnuksia, joilla on hankinnan
  oikeudet. Hae käyttäjätunnuksella tai nimellä ja klikkaa
  _Lisää_. Ikkuna sulkeutuu automaattisesti.  
  ![Kuvassa on näkymä Hae asiakkaita -ikkunasta, jossa on kentät Haku, Kirjasto ja Tyyppi. Niiden alapuolella nappulat Haku ja Tyhjennä. Kuvassa on haettu asiakkaalla 'teijatestaaja' ja hakukenttien alapuolella on listaus hakutuloksista. Hakutuloksena näkyy teijatestaaja-tunnus. Tulosrivin oikeassa reunassa on Lisää-nappula.](/assets/files/docs/Hankinta/hankinta05.png)
- _Käyttäjä_ voi omistajan lisäksi käyttää tiliä, mutta ei voi tehdä
  muutoksia sen tietoihin. Käyttäjäksi voi lisätä käyttäjätunnuksia, joilla on hankinnan
  oikeudet. Hae käyttäjätunnuksella tai nimellä ja klikkaa
  _Lisää_, jolloin saat ilmoituksen "Asiakas xxx lisätty". Lisää tarvittava määrä käyttäjiä ja sulje sen jälkeen ikkuna joko _Sulje_-napista tai ikkunan rastista.
- _Kirjasto_, jonka tilistä on kyse, valitaan alasvetovalikosta.
- _Rajoita käyttö:_ valitse valikosta, ketkä saavat käyttää tiliä. Käytön voi rajoittaa Omistajalle, Omistajalle ja käyttäjille tai Omistajalla, käyttäjille ja kirjastolle. **Huom!** Rajoitus ei toimi, jos tilille ei ole määritetty omistajaa.
  Kimpoissa kannattaa rajauksia tehdä, jotta kaikille ei näy kaikkien
  kirjastojen tilit (nopeuttaa manuaalisten tilausten tekemistä).  
  ![Kuvassa Rajoita käyttö -valikon vaihtoehdot Ei mitään, Omistaja, Omistaja käyttäjät, Omistaja, käyttäjät ja kirjasto](/assets/files/docs/Hankinta/hankinta6.png)
- _Muuta:_ tähän voit kirjoittaa tarvittavan huomautuksen, joka tulee
  näkyviin tiliä käytettäessä.
- _Tilasto 1:n muoto_ ja _Tilasto 2:n muoto_: näihin voi halutessaan
  valita auktorisoidun arvon. Ei suositeltavaa.

Tallenna lopuksi _OK_-painikkeesta.

## 7.2 Toimittaja

Ennen ensimmäisen tilauksen tekemistä pitää olla vähintään yksi
toimittaja tallennettuna.

### 7.2.1 Lisää toimittaja

Lisätäksesi toimittajan klikkaa hankintaosion etusivulla _Uusi toimittaja_ -nappia
_Hankinnat_-sivulla.  
![Hankinnan etusivulta ympäröitynä keskiosiosta Uusi toimittaja -linkki](/assets/files/docs/Hankinta/hankinta9.png)

Toimittajan lisäyslomake koostuu kolmesta osasta.

- Ensimmäinen osio sisältää toimittajan yhteystiedot.  
  ![Yrityksen tiedot -lomake, jossa kentät Nimi, Postiosoite, Osoite, Puh, Faksi, www-osoite, Tilinumero, Toimittajan tyyppi ja Aliakset](/assets/files/docs/Hankinta/hankinta10.png)
  - Näistä kentistä vain _Nimi_-kenttä on pakollinen, muut tiedot helpottavat laskutuksen ja reklamoinnin
    tekemisessä.
  - _Aliakset_-kenttään voi lisätä erilaisia nimimuotoja toimittajalle, esim. entisiä nimiä. Aliaksilla voi hakea toimittajaa.

- Toinen osio koostuu yhteyshenkilön/henkilöiden tiedoista.  
  ![Yhteystiedot-osio, jossa kentät Yhteystiedot, Asema/Titteli, Puh, Vaihtoehtoinen puhelin, Faksi, Sähköposti, Huomautukset. Kenttien alapuolella kaksi otsikko Hankinta-asetukset ja Kausijulkaisutilausten asetukset, joiden alla rastittavana vasemmalla Ensisijainen hankinnan yhteystieto, Tilausyhteystieto, Myöhässä olevien tilausten yhteystieto sekä oikealla Ensisijainen kausijulkaisutilausten yhteystieto ja Myähässä olevien numeroiden yhteystieto. Näiden alapuolella vielä nappi Lisää uusi yhteystieto, josta saa lisättyä toiset yhteystiedot samalle toimittajalle.](/assets/files/docs/Hankinta/hankinta11.png)
  - Mikään näistä tiedoista ei ole pakollinen.

- Kolmanteen osioon voi lisätä toimittajan verkkopalvelun osoitteen, tunnuksen, salasanan ja tilin sähköpostiosoitteen. Salasana piilotetaan tallennuksen jälkeen, mutta sen saa näkyville klikkaamalla. Ei kannata tallentaa salasanaa tähän.
  ![Lisää uusi verkkopalvelu -nappi](/assets/files/docs/Hankinta/hankinta111.png)
  ![Verkkopalvelu-lomake, jossa kentät Nimi, Tyyppi, URI, Kirjautumistunnus, Salasana, Tilin sähköposti ja Huomautukset. Niiden alla nappi Poista verkkopalvelu. Alimmaisen nappi Lisää uusi verkkopalvelu, jolla voi lisätä toisen verkkopalvelutiedon samalle toimittajalle.](/assets/files/docs/Hankinta/hankinta112.png)

- Viimeinen osio sisältää aineiston hintoihin liittyviä tietoja.  
  ![Tilaustiedot-lomake, jossa on vaihtoehdot Toimittaja (aktiivinen/ei käytössä), Listahinnat ovat (EUR), Laskuhinnat ovat (EUR), Veronumero (Kyllä/Ei), Listahinnat (Verollinen/Veroton), Laskuhinnat (Verollinen/Veroton), Veroprosentti (0% valikossa), Alennus %, Toimitusaika päivää, Huomautukset.](/assets/files/docs/Hankinta/hankinta12.png)
  - Toimittajan tulee olla _Aktiivinen_, jotta tilauksia voi tehdä
  - _Lista- ja laskuhinnat_ näkyvät tietyssä valuutassa, joka
    tallennetaan järjestelmäasetuksissa
  - _Veronumero_ (ei tietoa onko Suomessa käytössä)
  - Valitse, ovatko _lista- ja laskuhinnat verollisia vai
    verottomia_. **Jos EDItX-hankinta on käytössä, valitse tähän _veroton_.**
  - Tallenna veroprosentti, jos kirjastolta veloitetaan verot
    tilauksesta. **Jos EDItX-hankinta on käytössä, valitse tähän 0 %**
  - Jos toimittaja antaa yleisen alennuksen aineistosta, laita
    alennusprosentti _Alennus_-kenttään
    - Voit antaa niteeseen kohdistuvan oikean alennusprosentin
      tilausta tehtäessä
  - Jos tiedät normaalin toimitusajan aineistolle, voit antaa
    _toimitusajan_ päivinä. Tästä Koha pystyy arvioimaan, milloin
    tilaus joutuu myöhässä olevien tilausten raporttiin.
  - _Huomautukset_-kenttä on sisäiseen käyttöön tuleva huomautus.

### 7.2.2. Näytä/muokkaa toimittajaa

Nähdäksesi toimittajan tiedot, tulee ensin tehdä haku _Hankinnat_-etusivulla. Voit hakea myös toimittajan nimen osalla.

![Kuvassa Hankinnat-osion etusivu, jossa vasemmasta yläreunasta ympäröitynä punaisella Toimittajahaku-hakukenttä sekä keskiosiosta Toimittaja-hakukenttä.](/assets/files/docs/Hankinta/hankinta13.png)

![Kuvassa Testitoimittaja-toimittajan tiedot ja ympäröitynä Muokkaa toimittajaa -linkki sekä toimittajan nimi.](/assets/files/docs/Hankinta/hankinta14.png)

Kun klikkaat linkkinä olevaa toimittajan nimeä, näet toimittajan tiedot.

![Näkymä, jossa yhteenveto toimittajalle tallennetuista tiedoista viidessä eri osiossa.](/assets/files/docs/Hankinta/hankinta15.png)

Jos haluat tehdä muutoksia toimittajan tietoihin, klikkaa _Muokkaa
toimittajaa_ -nappia. Jos toimittajalla ei ole yhtään tilausta, silloin
on näkyvillä myös _Poista toimittaja_ -nappi. Muuten on näkyvillä
_Vastaanota tilauksia_ -nappi.

![Kuvassa linkit Uusi, Muokkaa toimittajaa ja Vastaanota tilauksia. Näistä on ympäröitynä Muokkaa toimittajaa.](/assets/files/docs/Hankinta/hankinta16.png)

### 7.2.3 Toimittajan sopimukset

Voit määritellä sopimuksia (joilla alku- ja loppupäivämäärä) ja liittää
ne toimittajaan. Sopimusten avulla voit vuoden lopussa nähdä kuinka
paljon kullekin toimittajalle on maksettu.

#### 7.2.3.1 Lisää sopimus

Toimittajan tietojen sivun yläreunassa on _Uusi -&gt; Sopimus_. Tai vasemmasta reunasta _Sopimukset -> Uusi -> Sopimus_

![Toimittajan tiedoissa vasemmassa reunassa valikosta ympäröitynä punaisella Sopimukset sekä Uusi-valikko avattuna ja ympäröitynä punaisella Uusi - Sopimukset -alue.](/assets/files/docs/Hankinta/hankinta17.png)

Saat lomakkeen, johon pitää tallentaa perustiedot sopimuksesta.

![Uusi sopimus kohteelle Testitoimittaja -lomake, jossa kentät Nimi (pakollinen), Kuvaus, Alkupvm (pakollinen) sekä Loppumispvm (pakollinen).](/assets/files/docs/Hankinta/hankinta18.png)

**Tärkeää:** Et voi tallentaa sopimusta jälkikäteen. Loppupäivämäärä ei
saa olla ennen kuluvaa päivää.

Kun sopimus on tallennettu, se näkyy toimittajan tiedoissa alhaalla. Sopimuksen voi _poistaa_ tai sitä voi _muokata_ Toiminnot-sarakkeen painikkeilla.

![Yhteenvetosivu toimittajan tiedoista. Alimmaisen osiona on Sopimukset, jossa näkyy Testisopimus-niminen sopimus. Rivin oikeassa reunassa on Toiminnot-sarakkeessa Muokkaa ja Poista -napit.](/assets/files/docs/Hankinta/hankinta19.png)

Sopimuksen voi valita alasvetovalikosta, kun luot tilauskoria.  
![Tilauskorin luontilomakkeella kolmanneksi alimmaisena kenttänä on Sopimus. Alasvetovalikossa on valittavana Testisopimus-niminen sopimus.](/assets/files/docs/Hankinta/hankinta20.png)

## 7.3 Hankintaehdotukset

Kohassa on toiminto, jolla pystyy tekemään ja käsittelemään
hankintaehdotuksia. Tehdyt hankintaehdotukset näkyvät
_Hankinnat_-sivulla toimittajahaun oikealla puolella.  
![Odottavat ehdotukset -otsikon alla Hallinnoi hankintaehdotuksia: Joensuun pääkirjasto: 1](/assets/files/docs/Hankinta/hankinta21.png)

Hankintaehdotus näkyy myös virkailijatyökalun etusivulla (niille, joilla
on oikeus käsitellä ehdotuksia)  
![Hyväksymistä odottavat hankintaehdotukset: Joensuun pääkirjasto: 1](/assets/files/docs/Hankinta/hankinta22.png)

Klikkaamalla kirjaston nimeä pääset näkemään ja muokkaamaan
hankintaehdotuksia. Jos odottavia ehdotuksia ei ole, pääset
hankintaehdotusten muokkaukseen klikkaamalla
_Hankintaehdotukset_-linkkiä _Hankinnat_-sivun vasemmassa reunassa.

![Hankinnat-valikko, jossa ympäroitynä Hankintaehdotukset-sana](/assets/files/docs/Hankinta/hankinta23.png)

### 7.3.1 Hankintaehdotuksen tekeminen

Hankintaehdotuksia voi tehdä virkailijatyökalussa kirjaston puolesta tai
asiakkaan puolesta. Asiakkaat voivat tehdä hankintaehdotuksia Kohan
verkkokirjastossa (ei Finnassa tällä hetkellä).

Jos et halua liittää hankintaehdotukseen asiakastietoa, lähde liikkeelle klikkaamalla Hankintaehdotusten hallinnassa _Uusi hankintaehdotus_ -nappulaa.

Voit kuitenkin lisätä asiakkaan tiedon myöhemmin, vaikka lähdet liikenteeseen tätä kautta. Asiakastieto lisätään _Valitse asiakas_-kohtaan, kuten alempana kuvassa esitetään.

![Hankintaehdotusten hallinta -sivulla ympäröitynä Uusi hankintaehdotus -linkki](/assets/files/docs/Hankinta/hankinta233.png)

Hankintaehdotuksen voi tehdä myös asiakkaan tiedoista käsin. Hae asiakkaan tiedot esille ja mene Hankintaehdotukset välilehdelle  


![Asiakkaan tietojen vasemman reunan valikosta ympäröitynä Hankintaehdotukset -linkki](/assets/files/docs/Hankinta/hankinta231.png)

Täällä näkyvät asiakkaan tekemät hankintaehdotukset sekä nappula _Uusi
hankintaehdotus_, josta voi tehdä uuden ehdotuksen asiakkaan puolesta.

![Asiakkaan sivulla oleva Hankintaehdotukset-osio, jossa on yksi valmis hankintaehdotus taulukossa ja sen yläpuolella linkki Uusi hankintaehdotus](/assets/files/docs/Hankinta/hankinta232.png)

Täytä vähintään pakolliseksi merkityt tiedot (punaisella).

![Tee hankintaehdotus -lomake, jossa on vaihtoehdot Nimeke (pakollinen), Tekijä, Julkaisuvuosi, ISBN, ISSN tai muut tunnistenumero, Julkaisija, Julkaisupaikka, Kokoelman nimi, Tyyppi (alasvetovalikossa erilaisia aineistotyyppejä kuten kirja), Huomautukset ja Viesti virkailijalle.](/assets/files/docs/Hankinta/hankinta234.png)

Lomakkeen alemmissa osioissa on ehdotuksen hallintaan ja hankintatietoihin liittyviä tietoja:

![Ehdotuksen hallinta -lomake](/assets/files/docs/Hankinta/hankinta235.png)

- _Luoja_-kenttään tulee luontipäivä ja tekijän nimi. Jos ehdotus tehdään asiakkaan puolesta, tulee siihen asiakkaan nimi. Jos
  taas kirjaston puolesta, tulee siihen ehdotuksen tehneen virkailijan nimi. Tässä kohtaa voit lisätä ehdotukseen asiakastiedon klikkaamalla _Valitse asiakas_ ja hakemalla asiakas esim. kirjastokortin numerolla.
- _Hyväksytty_-kenttään tulee ehdotuksen hyväksymispäivä.
- _Viimeksi muokattu_-kentässä näkyy viimeisimmän muokkauksen ajankohta.
- _Käsitelty_-kenttään valitaan hankintaehdotuksen käsittelypäivä.
- _Käsittelijä_-kohtaan tulee automaattisesti käsittelijä, mutta siihen voi lisätä toisen käsittelijän valitsemalla _Valitse käsittelijä_.
- _Ilmoita käsittelijälle_ -kohtaan voi laittaa ruksin, jos haluaa käsittelystä lähtevän tiedon käsittelijälle. Itselle ei voi lähettää tietoa, eli toiminto toimii vain, jos vaihdat käsittelijäksi jonkun muun kuin itsesi.
- Jos ehdotuksen haluaa kohdistaa tiettyyn kirjastoon, voi sen valita Hankintatiedot-osiosta _Kirjasto_-kohdasta.
- _Tili_-kohtaan voi valita käytettävän tilin.
- _Kpl_-kohtaan laitetaan tilattavien niteiden määrä.
- _Rahayksikkö_-kohdassa on oletuksena EUR, mutta sen voi vaihtaa valikosta myös muuksi.
- _Hinta_-kenttään laitetaan hankinnan hinta.
- _Yhteensä_-tieto lasketaan automaattisesti kappalemäärän ja hinnan perusteella.

Tallenna hankintaehdotus _Lähetä ehdotuksesi_ -napista. Voit myös peruuttaa hankintaehdotuksen teon _Peruuta_-linkistä.

### 7.3.2 Hankintaehdotusten ylläpitäminen

![Hankintaehdotusten hallinta -sivun näkymä](/assets/files/docs/Hankinta/hankinta24.png)  

Hankintaehdotukset lajitellaan oletuksena eri välilehtiin niiden tilan mukaan:
_Hyväksytty, Odottaa, Tarkistettu, Tilattu ja Hylätty_. Jokaisessa
hyväksytyssä tai hylätyssä ehdotuksessa näkyy sen käsitelleen henkilön
nimi ja syy, joka on tallennettu ehdotuksen hyväksymiselle tai
hylkäämiselle (löytyy _Tila_-sarakkeesta).

- _Hyväksytty_-tila on ehdotuksella, jolle on valittu _Hyväksytty_
  alasvetovalikosta.
- _Odottaa_-tila on niillä ehdotuksilla, joita ei ole vielä käsitelty.
- _Tarkistettu_-tila on ehdotuksella, jolle on valittu _Tarkistettu_
  alasvetovalikosta.
- _Tilattu_-tila on niillä ehdotuksilla, jotka on tilattu käyttämällä
  _Lisää tilaus tilauskoriin Hankintaehdotuksesta_-linkkiä.
- _Hylätty_-tila on ehdotuksella, jolle on valittu _Hylätty_
  alasvetovalikosta.

Lajittelun voi muuttaa vasemmasta reunasta Järjestä-valikosta myös kirjaston, nidetyypin, käsittelijän ja hyväksyjän mukaiseksi.

Jos kirjastoon tulee paljon hankintaehdotuksia, niitä voi suodattaa
käyttämällä vasemman reunan valikoita _Aineiston tiedot_, _Ehdotuksen tiedot_ ja _Hankintatiedot_.  
![Järjestä-valikko, jossa valittuna vaihtoehto Tila. Alapuolella on OK-nappi. Valikon alapuolella Suodata-osio, jossa vaihtoehdot Aineiston tiedot, Ehdotuksen tiedot sekä Hankintatiedot.](/assets/files/docs/Hankinta/hankinta25.png)  

Klikkaamalla valikon otsikkoa, saat avattua valikon tarkempaan
suodatukseen ja klikkaamalla _tyhjennä_, kaikki
suodattimet tyhjennetään ja näet kaikki hankintaehdotukset.

**Vinkki:** Hankintaehdotukset rajoitetaan automaattisesti kirjastoosi
tehtyihin ehdotuksiin. Jos haluat nähdä kaikkien (tai jonkun muun
kirjaston) hankintaehdotukset, valitse hankintaehdotustaulukon yläpuolelta _Näytetään hankintaehdotukset kirjastolle_-valikosta haluamasi kirjasto.

Kun katsot _Odottaa_-tilassa olevia ehdotuksia, voit tehdä valinnan
kunkin nimekkeen vasemmalla puolella olevaan laatikkoon ja valita näille
nimekkeille tilan alla olevasta valikosta ja syyn valinnalle. Voit myös
kokonaan poistaa ehdotuksen _Poista valitut_ -valinnalla.

![Hankintaehdotusten hallinta -sivulla Muuta valittujen hankintaehdotusten tila -osiosta ympäröity Merkitse valitut ja Tästä syystä -osio vasemmalla sekä oikealla Poista valitut -otsikko ja sen alapuolelta Poista-nappi.](/assets/files/docs/Hankinta/hankinta27.png)

Klikkaamalla _Muokkaa_ hankintaehdotusrivin oikeassa reunassa, pääset muokkaamaan
hankintaehdotusta.  
![Hankintaehdotusrivistä kuva, jossa Muokkaa-nappula](/assets/files/docs/Hankinta/hankinta29.png)

Muokkaa ehdotusta tarvittavilta osin.
![Kuvassa teksti Muokkaa hankintaehdotusta #4999 ja sen alapuolella hankintaehdotuksen tiedot -lomake, jota voi muuttaa ja täydentää tarvittavilta osin.](/assets/files/docs/Hankinta/hankinta28.png)

Tällä näytöllä voit antaa ehdotukselle lisäinformaatiota tai korjata
asiakkaan antamia tietoja. Voit myös muuttaa ehdotuksen tilan eli
hyväksyä tai hylätä ehdotuksen.

- Jos valitset tilaksi Odottaa, ehdotus menee takaisin
  Odottaa-välilehdelle.

Voit valita Hyväksymisen tai hylkäämisen syyn alasvetovalikosta. Jos
valikosta puuttuu jokin paljon käyttämäsi syy, ota yhteyttä kimppasi
pääkäyttäjään. Hän pystyy lisäämään valikkoon uusia vaihtoehtoja.  
![Syy-valikko avattuna. Vaihtoehtoina näkyvät Bestseller, Hyllyssä oleva kappale vaurioitunut, Kirjaston nide kateissa, Lisäkappaleita, Saatavana kaukolainaksi sekä Muut...](/assets/files/docs/Hankinta/hankinta30.png)

Jos valitset syyksi _Muut…_ , saat kehotuksen syöttää syyn
tekstilaatikkoon. Klikkaamalla _Peruuta_ laatikon oikealla puolella saat
takaisin syyvalikon.

![Syy-valikko on muuttunut vapaasanakentäksi, johon kehotetaan syöttämään syy](/assets/files/docs/Hankinta/hankinta31.png)

Kun olet klikannut _OK_, ehdotus menee sopivalle välilehdelle. Tila
vaihtuu myös asiakkaan tiedoissa verkkokirjastossa (ei koske Finnaa) ja asiakkaalle lähtee
sähköpostiviesti ehdotuksen hyväksymisestä/hylkäämisestä.

## 7.4 Tilausten teko

Kun teet tilauksen, aloita hakemalla toimittajan tiedot.  
![Hankinnat-osion etusivulla Tilausten hallinta -otsikon alapuolella Toimittaja-haku](/assets/files/docs/Hankinta/hankinta33.png)

### 7.4.1 Tilauksen luominen

Klikkaa ensin _Uusi_ ja avautuvasta valikosta _Tilauskori_ toimittajan nimen yläpuolella.

![Toimittajan tiedoissa on ympäröitynä Uusi-valikosta Tilauskori](/assets/files/docs/Hankinta/hankinta40.png)


**Vinkki:** Voit lisätä nimekkeitä myös olemassa olevaan tilaukseen
klikkaamalla _Lisää tilauskoriin_ kunkin tilauksen rivin oikeassa
laidassa. Jos tilauskori on jo suljettu, silloin siihen ei voi lisätä
tilauksia. Tilauskori pitää avata uudelleen, jotta tilauksia voi lisätä.

Uutta tilauskoria varten täytyy täyttää muutamia tietoja:

![Lisää tilauskori toimittajalle Testitoimittaja -otsikon alla lomake, johon täydennetään tilauskorin tiedot.](/assets/files/docs/Hankinta/hankinta41.png)

- Tilauskorille on annettava nimi, jonka avulla se on helpompi
  tunnistaa myöhemmin.
- Laskutuspaikan ja toimituspaikan oletusarvona on se kirjasto, mihin
  olet kirjautuneena, mutta voit vaihtaa nämä arvot alasvetovalikosta
- Toimittajaksi tulee juuri hakemasi toimittaja, mutta voit myös
  vaihtaa sen alasvetovalikosta
- Huomautuskentät ovat valinnaisia ja niihin voi lisätä mitä tahansa
  tietoa.
- Jos toimittajallesi on tallennettu _sopimuksia_, voit valita sopimuksen
alasvetovalikosta.
- _Voimassa olevia tilauksia_ -kohta liittyy kestotilauksiin, eikä sitä tarvitse monestikaan valita.
- _Luo niteet kun_ -kohdasta voi valita, milloin tietueille luodaan niteet. Vaihtoehtoja ovat:
  - käytä oletusta (sulkeissa järjestelmäasetuksissa oletukseksi valittu vaihtoehto)
  - tilauksen tekeminen
  - tilauksen vastaanotto
  - kuvailutietojen muokkaus (Huom! Jos valitset tämän, niteitä ei synny tilauksen teon tai vastaanoton yhteydessä)

Klikkaa lopuksi _Tallenna_.

![Yhteenvetonäkymä juuri luodusta tilauskorista. Tilauskori Testikori (40491) kirjastolle Testitoimittaja](/assets/files/docs/Hankinta/hankinta42.png)

Kun tilaus on luotu, voit lisätä siihen nimekkeitä, joita tilataan.
Aloita klikkaamalla _Lisää tilauskoriin_ -nappia.

Valitse sitten, miten haluat lisätä nimekkeen:

![Pop-up, jossa eri tapoja lisätä nimeke. Tavat kuvattu tekstissä alapuolella.](/assets/files/docs/Hankinta/hankinta421.png)

Ensin esitellään kaikki eri tavat lisätä tilaus, lopussa kerrotaan Nide-
ja tilitystietojen lisääminen.

#### 7.4.1.1. Olemassa olevasta tietueesta

Jos tilaat lisäkappaleita olemassa olevaan nimekkeeseen, voit yksinkertaisesti hakea kyseisen tietueen haulla. Kirjoita teoksen nimi (huom. voit käyttää indeksien tunnuksia haussa halutessasi, esim. ti:väylä) ja klikkaa _OK_, jolloin sinut ohjataan tiedonhaun tuloksiin. Valitse oikea tietue klikkaamalla _Lisää tilaus_ sen kohdalla.

![Tiedonhaun hakutuloslistalla teoksen tiedoissa Lisää tilaus -linkki ympäröity](/assets/files/docs/Hankinta/hankinta43.png)


Tilauksessa tarvittavat luettelointitiedot näkyvät tilaustiedoissa _Luettelon tiedot_ -kohdassa.
 
![Luettelon tiedot -kohta tilauksen tiedoissa](/assets/files/docs/Hankinta/hankinta44.png)


#### 7.4.1.2. Hankintaehdotuksesta

**Huomioi:** Jos kimpalla/kirjastolla on Finna käytössä
verkkokirjastona, eivät asiakkaat pysty tällä hetkellä tekemään suoraan
Kohaan tulevia hankintaehdotuksia.

- Asiakkaiden tekemistä hankintaehdotuksista voi tehdä tilauksen.
  Jotta hankintaehdotukset ja tilaukset pysyisivät kiinni toisissaan,
  kannattaa tilaus tehdä hankintaehdotuksen linkin kautta.  
  ![Hankintaehdotusessa viimeisessä sarakkeessa Tilaus-linkki](/assets/files/docs/Hankinta/hankinta45.png)
  - Tuloksista klikkaa _Tilaus_-linkkiä sen nimekkeen kohdalla,
    minkä haluat tilata ja saat lomakkeen, jossa on valmiina
    tilaukseen liittyviä tietoja sekä linkki hankintaehdotukseen.

![Luettelon tiedot -kohta tilauksen tiedoissa sekä Ehdotus-kohta sen alapuolella. Ehdottajan nimi ja ehdotuksen numero näkyvillä.](/assets/files/docs/Hankinta/hankinta46.png)

- Voit tehdä muutoksia tietoihin tarvittaessa.

- Tilauskorissa näkyy nimekkeen kohdalla linkki hankintaehdotukseen ja
ehdotuksen tekijän nimi.  
![Ehdottajan nimi ympyröitynä tilausrivissä](/assets/files/docs/Hankinta/hankinta47.png)

Hankintaehdotusten perusteella tehdyistä tilauksista lähtee asiakkaalle
sähköpostiviesti, jossa kerrotaan tehdystä tilauksesta.

#### 7.4.1.3. Kausijulkaisutilauksesta

Kun käytät _Kausijulkaisut_-osiota, voit linkittää lehtitilauksen tiedot
hankintaan valitsemalla _Kausijulkaisutilauksesta_.

- Klikkaamalla tilauslinkkiä pääset hakusivulle, josta voit hakea
  kausijulkaisutilauksen tiedot.
  
![Kausijulkaisujen haku](/assets/files/docs/Hankinta/hankinta48.png)

Hakemasi lehden tilaustiedot tulevat näytölle ja oikeassa reunassa
olevassa sarakkeessa on _Tilaus_-nappula. Jos tilaus on jo kiinni toisessa toimittajassa, on rivin kohdalla "Ei voi tilata".  
![Kausijulkaisuhaun tulostaulukko, jossa kaksi riviä näkyvillä](/assets/files/docs/Hankinta/hankinta49.png)

Klikkaamalla Tilaus-nappia saat kausijulkaisutilauksen tiedot tilauslomakkeelle ilman
Lisää nide -osiota, koska kausijulkaisutilauksessa sitä ei tarvita.  
![Tilausnäkymä ilman nidetietoja](/assets/files/docs/Hankinta/hankinta50.png)

#### 7.4.1.6. Uudesta (tyhjästä) tietueesta

Jos tilaat sellaisen teoksen, jonka tietoja ei löydy valmiina mistään,
valitse _Uudesta (tyhjästä) tietueesta_.  
![Luettelon tiedot -kohdassa kentät Nimeke, Tekijä, Julkaisutiedot, Painos, Julkaisuvuosi, ISBN, Sarja ja Nidetyyppi (valikko)](/assets/files/docs/Hankinta/hankinta51.png)

Täydennä lomakkeen tiedot tarvittavilta osin. Huomioi, että syötety tiedot menevät MARC-kenttiin osittain tuplana, joten kuvailutietoja pitää käydä jälkikäteen muokkaamassa paremmiksi.
  
Huom! Tyhjästä tietueesta tehdyn tietueen tietoja pitää käydä jälkikäteen täydentämässä kuvailussa, jotta teos löytyy tiedonhaun kautta:
  - 0-välilehdellä on ensimmäinen rivi kenttä nro 000 eli Nimiö. Rivin
    päässä on nk. tag –merkki, klikkaa se auki, jolloin saat auki
    nk. Nimiövalikon, ja sieltä kohdan 7 = Tietueen bibliografinen
    taso. Itse tehdyssä tietueessa se tarjoaa “Osakohde
    monografiassa”, joka pitää muuttaa “Monografiaksi” eli m:ksi.
    Teetpä tilauksen mistä tahansa aineistosta tuo pitää käydä
    korjaamassa.
  - Klikkaa 005-kenttää, jotta saat siihen päivämäärleiman
  - Muokkaa 008-kentän tiedot oikeaksi. 
  - Välilehdellä 9 pitää käydä valitsemassa lisäksi aineistotyyppi 942c-kenttään. Tähän tulee tilausta tallennettaessa oletuksena nidetyyppi, joka ei ole oikein.
  - Tekijätieto menee kolmeen kohtaan 100a/110a/111a -> poista ylimääräiset.
  - Toimittajatieto menee 028a-kenttään -> siirrä oikeaan

#### 7.4.1.4 Olemassa olevista tilauksista (kopio)

Tilauksen voi tehdä jo olemassa olevan tilauksen pohjalta kopioimalla sen. Kun valitset _Olemassa olevista tilauksista (kopio)_, niin saat ensin tilausten hakusivun. Hae haluamillasi hakuehdoilla. HUOM! Tämä on hidas, jos tietokannassa on paljon tilauksia eli käytännössä kaikilla.

![Tilausten haku](/assets/files/docs/Hankinta/hankinta502.png)

Valitse hakutuloksista sopiva tilausrivi ja klikkaa sitten _Seuraava_-nappia.

![Kopioi olemassa olevat tilaukset -näkymä, jossa yksi rivi valittuna.](/assets/files/docs/Hankinta/hankinta503.png)

Valitse tai lisää haluamasi tilitystiedot tai kopioi alkuperäiset arvot laittamalla rasti rivin edessä olevaan laatikkoon.

![Tilitystiedot-osio](/assets/files/docs/Hankinta/hankinta504.png)

Tilaukset luodaan ja saat yhteenvedon kopioiduista tilauksista. Palaa takaisin tilauskoriin valitsemalla _Palaa tilauskoriin_.

![Yhteenveto kopioiduista tilauksista](/assets/files/docs/Hankinta/hankinta505.png)

#### 7.4.1.5 Ulkoisesta lähteestä

Tilattavan teoksen kuvailutiedot voi noutaa myös ulkoisesta lähteestä, jolloin avautuu Z39.50-haku.

![Z39.50 hakuikkuna, jossa useita eri hakuvaihtoehtoja. Hakukohteista on valittuna Melinda ja Täti](/assets/files/docs/Hankinta/hankinta506.png)

Valitse oikealta hakukohteista, mistä tietokannoista haluat teosta etsiä ja kirjoita vasemmalle hakukenttiin sopiva hakutermi. Klikkaa sitten Hae, jolloin saat hakutuloslistauksen. Toiminnot-sarakkeen nappia painamalla saa valittua "Tilaus"-vaihtoehdon. MARC- ja Kortti-vaihtoehdoilla näkee teoksen luettelointitiedot.

![Toiminnot-sarakkeen nappula avattuna ja ympyröitynä Tilaus-vaihtoehto](/assets/files/docs/Hankinta/hankinta507.png)

Jos tilaamasi nimeke näyttää olevan Kohan mielestä tuplatietue, saat
varoituksen ja valintavaihtoehtoja, mistä valitset sopivan toiminnon.
Voit tarkistaa linkistä, mikä tietokannan tietue Kohan mielestä on
sama.  
![Kopiovaroitus, jossa alla esitellyt vaihtoehdot](/assets/files/docs/Hankinta/hankinta531.png)

- Jos tietue on sama, valitse _Käytä olemassa olevaa tietuetta_
- Jos haluat peruuttaa kuvailutiedon tuonnin, valitse _Peruuta ja
  palaa tilaukseen_
- Jos tietue ei ole sama, valitse _Luo uusi tietue_

Tilauslomakkeella ei voi muuttaa kuvailutietoja. Jos haluat
tässä vaiheessa muokata tietueen tietoja, valitse _Muokkaa tietuetta_.  
![Teoksen tiedot tilauslomakkeella ja ympäröitynä Muokkaa tietuetta -linkki](/assets/files/docs/Hankinta/hankinta54.png)

#### 7.4.1.6 Uudesta tiedostosta

HUOM! Koha-Suomi ei tue tätä toimintatapaa.
{: .notice--warning}

Tilauksen voi tehdä tuomalla välivarastoon MARC-tietueita tiedostosta.

Valitse välivarastoitava MARC-tietue klikkaamalla Selaa.

![Lataa tiedosto välivarastoon, jossa tiedoston selaus ja Lähetä tiedosto -nappi](/assets/files/docs/Hankinta/hankinta508.png)

Valitse sopivat asetukset tuonnille. Voit käyttää myös MARC-muokkauksen pohjia tuonnissa.

![Profiilin valinta, Asetukset ja käytettävän mallipohjan valinta](/assets/files/docs/Hankinta/hankinta509.png)


![Tuplatietuetarkistus ja tuodaanko nidetiedot](/assets/files/docs/Hankinta/hankinta510.png)

Valitse sitten _Vie väliaikaiseen tuontisäiliöön_.

Jos vienti onnistuu, pääset tekemään tilauksen _Lisää välivarastoituja tiedostoja tilauskoriin_.

![Yhteenveto MARC-välivarastoinnin tuloksista ja nappi Lisää välivarastoituja tiedostoja tilauskoriin](/assets/files/docs/Hankinta/hankinta511.png)

Tämän jälkeen tilaus etenee laittamalla tilattavan teoksen kohdalle rastin, jolloin avautuu lisätietoja.

![Lista tiedoston sisältämistä nimekkeistä, joita voi valita](/assets/files/docs/Hankinta/hankinta512.png)

Täydennä tarvittavat tiedot välilehdille ja valitse sitten _Tallenna_

![Tilattavien määrä, hinta, korvaushinta](/assets/files/docs/Hankinta/hankinta513.png)

![Nidetietojen määritys eli esim. kirjasto- ja hyllypaikkatiedot](/assets/files/docs/Hankinta/hankinta514.png)

![Tilitietojen valinta eli mm. rahayksikkö ja käytettävä tili](/assets/files/docs/Hankinta/hankinta515.png)

#### 7.4.1.7. Tilaus väliaikaistiedostosta

HUOM! Koha-Suomi ei tue tätä toimintatapaa.
{: .notice--warning}

Tilauksen voi tehdä myös aineistontoimittajan lähettämän tiedoston
kautta.

![Lista väliaikaistiedostoista](/assets/files/docs/Hankinta/hankinta55.png)

- Valitse haluamasi tiedosto ja klikkaa _Lisää tilauksia_. Voit
  järjestää listoja klikkaamalla sarakeotsikon perässä olevaa nuolta.

Avattu tilaustiedosto näyttää tältä. Jos nimeke on jo tallennettu
Kohaan, siinä näkyy linkkinä oleva numeropari nimekkeen edessä ja koko
nimeke on hennon vaaleanpunaisella pohjalla. Esim. punaisella korostettu
nimeke löytyy jo Kohasta, mutta numero 0 tarkoittaa, että käsittelijän
kirjastossa nimekettä ei vielä ole, mutta muissa kirjastoissa on
yhteensä 2. Kun kursorin vie numeron päälle, näkyy niiden kirjastojen
nidemäärät ko. nimekkeessä.  

![](/assets/files/docs/Hankinta/hankinta56.png)

Pitkässä listassa voit käyttää hakutoimintoa _Ctrl+f_, niin saat ruudun
vasempaa alareunaan hakulaatikon, jonka avulla voit etsiä haluamaasi
nimekettä.  
![](/assets/files/docs/Hankinta/hankinta57.png)

Tiedostosta klikkaat valintaruutua sen nimekkeen vasemalla puolella,
minkä haluat tilata. Niteiden määrän oletusarvo on 1, joten jos tilaat
useamman, vaihda tähän oikea numero tilattavien niteiden mukaan.  
![](/assets/files/docs/Hankinta/hankinta58.png)

Nidetiedot-välilehdellä voit käydä tekemässä sellaisia valintoja, jotka
koskevat kaikkia ko. tilauksen niteitä (esim. hyllypaikka).  
![](/assets/files/docs/Hankinta/hankinta59.png)

Kun olet merkinnyt kaikki tilattavat nimekkeet ja niiden nidemäärät,
siirry ikkunan yläreunassa _Tilitystietojen oletusarvot_ -välilehdelle.
Siellä valitaan alasvetovalikosta oikea tili tilaukselle.  
![](/assets/files/docs/Hankinta/hankinta60.png)

Klikkaa _Tallenna_, kun tilauksesi sisältää kaikki haluamasi nimekkeet.

#### 7.4.1.8. Varatuimpien nimekkeiden listalta

Listalle tulee teokset, joilla on eniten varauksia per nide.

![Varauksia per nide -raportin näkymä](/assets/files/docs/Hankinta/hankinta64.png)

- Varauksia per nide -suhdetta voi säätää vasemmasta reunasta _Varausten suhde (suurempi tai yhtäsuuri kuin)_ -kohdasta. Mitä suurempi luku, sitä epätodennäköisemmin teoksia tulee listalle.
- Jos haluat, että tilattu-tilaiset niteet otetaan mukaan, laita rasti
  kohtaan _Sisällytä tilatut_ (tämä kannattaa laittaa)
- Jos haluat, että keskeytetyt varaukset otetaan mukaan, laita rasti kohtaan _Sisällytä keskeytetyt_ (suositeltavaa).
- Raportti kertoo, kuinka monta nidettä ja varausta teokseen kohdistuu sekä niiden suhteen.
- Oikeasta reunasta Tarvitaan lisäniteitä -sarakkeesta klikkaamalla
  pääsee lisäämään teoksen tilauskoriin. Raportti ehdottaa tilattavaa nidemäärää.

#### 7.4.1.9. Tilattavien niteiden tiedot

Kun olet tuonut nimeketiedot tavalla tai toisella, täytyy täyttää tilattavien niteiden tiedot (vähintään 1 nide). Pakolliset tiedot on
merkitty punaisella. 

**Huomioithan**, että tilastoinnin kannalta on erityisen tärkeää, että hankintapvm on määritetty. Ilman sitä nide ei tule mukaan hankintatilastoihin. **Kenttä täyttyy automaattisesti** tallennuksen yhteydessä, jos sitä ei ole määritetty pakolliseksi ja siihen on kytketty hankintapäivämäärän lisäävä liitännäinen (dateaccessioned.pl).

![Tilauksen nidetiedot, jossa on valittavana mm. kirjasto, hyllypaikka, nidetyyppi yms.](/assets/files/docs/Hankinta/hankinta62.png)

- Jos luot vain yhden niteen, klikkaa _Lisää nide_.
- Jos haluat luoda useamman niteen, klikkaa _Lisää useita niteitä_,
  jolloin painikkeen viereen tulee kenttä. Kirjoita kenttään haluttu
  nidemäärä ja klikkaa _Lisää_.
- _Tyhjennä_-painikkeella saat tyhjennettyä kentät.

Niteet listautuu Nide-osion yläpuolelle.  
![Lista luoduista niteistä](/assets/files/docs/Hankinta/hankinta621.png)

Kun olet lisännyt tarvittavan määrän niteitä, täytä tilitystiedot.  
Huom. Tilausta tehdessä numeroiden desimaalierottimena tulee käyttää pistettä.

![Tilitystiedot-osio tilauksessa](/assets/files/docs/Hankinta/hankinta63.png)

- _Määrä_-kohtaan tulee automaattisesti tilaamiesi niteiden määrä yllä olevasta
  nidetaulukosta. 
  - **Tärkeää**: Et voi lisätä käsin määrää, vaan se täytyy tehdä
    edellisen kohdan Lisää nide -toiminnon kautta.

- _Tili_-valikosta valitaan käytettävä tili.

- _Rahayksikkö_-valikosta valitaan rahayksikkö tarvittaessa.

- _Toimittajan hinta_ annetaan ilman alennuksia.

- Jos hinta on **vahvistamaton**, laita valinta ruutuun.
  - HUOM! Jos tilauksessa on yksikin vahvistamaton hinta, tilauskoria
    ei voi sulkea.

- Laita _veroprosentiksi_ 0 %, koska budjetit ovat alvittomia.
  - Kun olet antanut alennusprosentin, paina tab-näppäintä tai klikkaa hiirellä muuhun kohtaan näytöllä, niin
    Koha täyttää loput hintatiedot.
 
 - _Korvausmaksu_ on alennettu veroton hinta.
 - _Budjetoitu hinta_ täyttyy automaattisesti Toimittajan hinta -kentästä.
 - _Yhteensä_ -kenttä täyttyy automaattisesti tilatun määrän ja toimittajan hinnan perusteella.
 - _Sisäinen huomautus_, _Huomautus toimittajalle_, _Arvioitu saapumispvm_ ja _Tilasto-kohdat_ voi täyttää halutessaan.

Kun olet täyttänyt kaikki tarvittavat kentät, klikkaa _Tallenna_ lisätäksesi niteet tilaukseen. Jos hinta menee yli budjetin, saat siitä
huomautuksen.

Kun tilaus on tallennettu, saat yhteenvedon tilauksesta.

![Tilauksen yhteenveto](/assets/files/docs/Hankinta/hankinta641.png)

Ennen tilauskorin sulkemista voit vielä muokata tilauskoria ja sen sisältämiä
tilauksia. _Haku_-kentällä voi suodattaa taulukossa näkyviä tietoja.

- Klikkaamalla _Peruuta teoksen tilaus_ poistat tilausrivin ja siihen
  liittyvät **kaikki** niteet (vaikka ne olisivat lainassa), mutta tietue jää tietokantaan.

- Klikkaamalla _Peruuta tilaus ja poista nimeketietue_ poistat sekä
  tilausrivin, niteet että nimeketietueen tietokannasta.
  - Nimeketietuetta ei voi poistaa, jos siihen kuuluu ennestään
    niteitä, tilauksia tai varauksia.

![Tilauskorin tiedot](/assets/files/docs/Hankinta/hankinta66.png)

- Voit muokata tilauskorin nimeä ja muita tietoja klikkaamalla
  _Muokkaa tilauskoria_ -painiketta.
- Tilauskorin voi poistaa kokonaan _Poista tilauskori_
  -painikkeesta.
- _Sulje tilauskori_ -nappulasta tilauskorin voi sulkea. Tilausta ei voi vastaanottaa ennen kuin tilauskori on suljettu.
- _Vie CSV-muodossa_ -painikkeen kautta voit viedä tilauskorin tiedot CSV-muotoiseksi tiedostoksi.
- _Sähköpostitilaus_-nappulasta korin sisällön voi lähettää toimittajan sähköpostiosoitteeseen, mikäli sellainen on määritetty toimittajan tietoihin.

#### 7.4.1.10 Tilausmäärän muuttaminen

Jos jo tallennetun tilauksen tilausmäärää pitää jälkikäteen muuttaa, onnistuu se avaamalla tilauskori (jos se on jo suljettu) ja muokkaamalla haluttua tilausriviä. Lisäniteet lisätään samalla tavalla kuin alkuperäisetkin niteet eli lisäämällä ne Nide-osiossa ja tallentamalla sitten tilaus.

![Niteiden lisääminen tilaukseen](/assets/files/docs/Hankinta/hankinta62.png)

### 7.4.2. Tilauksen sulkeminen

Tilauskori pitää sulkea, jotta tilaukset voidaan vastaanottaa.
Sulkemisen yhteydessä tilauskorin voi halutessaan lisätä samannimiseen
tilausryhmään laittamalla rastin kohtaan “Lisää tämä tilauskori uuteen,
samannimiseen tilausryhmään”.

![Vahvistuskysymys, halutaanko varmasti sulkea tilauskori](/assets/files/docs/Hankinta/hankinta67.png)

- **Huom!** Jos yhdenkin tilauksen hinta on vahvistamaton, tilausta ei voi sulkea.
- Tilauksen sulun yhteydessä tilauskorin voi viedä saman nimiseen tilausryhmään halutessaan. Laita tällöin rasti ilmoituksessa olevaan ruutuun. Tilausryhmistä tarkemmin alla.

### 7.4.3. Tilausryhmän tekeminen

Tilausryhmä on yksinkertaisesti ryhmä tilauksia. Joissakin kirjastoissa
eri henkilöt voivat luoda tilauksia, jotka sitten kootaan tietyn ajan
kuluttua yhteen ja tehdään niistä toimittajalle tilaus. Tilausryhmässä
voi olla siis yksi tai useampia tilauksia.

Kun klikkaat _Sulje tämä tilauskori_, saat varmistuskysymyksen. Voit
myös valita, lisäätkö tilauksen uuteen, samannimiseen listaryhmään vai
et.  
![Vahvistuskysymys, halutaanko varmasti sulkea tilauskori](/assets/files/docs/Hankinta/hankinta67.png)

Uuden tilausryhmän luominen vie tilausryhmien sivulle, jossa voit
sulkea ja viedä tilauksen PDF:ksi. Jos EDIFACT-määritykset on tehty, voi tilauksen viedä myös EDIFACT-muotoon.

![Tilausryhmän tiedot, jossa Toiminto-sarakkeessa Näytä, Avaa uudelleen, Vie PDF:ksi, Vie CSV-muodossa](/assets/files/docs/Hankinta/hankinta68.png)

Tilauskorin sulun yhteydessä tehdyt tilausryhmät menevät _Suljettu_-välilehdelle. Sieltä tilausryhmän tietoja voi katsoa, avata uudelleen, viedä PDF:ksi tai CSV-muotoon. Jos EDIFACT-määritykset on tehty, voi tilauksen viedä myös EDIFACT-muotoon.

Tilausryhmiin pääsee myös kun hakee Hankinnan etusivulla ensin
toimittajan nimellä, ja valitsee sitten vasemmasta reunausta
_Tilausryhmät_.

![Näkymä toimittajan tiedoissa, jossa vasemman reunan valikosta ympäröity Tilausryhmät-linkki](/assets/files/docs/Hankinta/hankinta69.png)

### 7.4.4 EDItX-tilaaminen

Koha-Suomessa on käytössä EDItX-tilaussanomia käsittelevä rajapinta,
jolla toimittajan verkkokaupassa tehdyt tilaukset saadaan vietyä Kohan
tilauskoreiksi oikean toimittajan alle EDItX-tilaussanoman pohjalta.
Tilatuista teoksista lisätään minitietueet ja niteitä tilattu määrä.
Myös kirjaston budjettia/tilejä veloitetaan tilauksen mukaisesti.

![Kuvassa valintaa verkkokaupassa tekevä henkilö, josta nuoli tekstiin 'Toimittaja lähettää tilauksista EDItX-muotoisen tilaussanoman. Siitä nuoli tekstiin 'Hankintarajapinta käsittelee tilaussanomat ja vie tilatut teokset Kohaan'](/assets/files/docs/Hankinta/hankinta70.png)

Verkkokauppatilauksista syntyy Kohaan tilauskorit  
![Kuvassa EDItX-rajapinnan kautta muodostettuja tilauskoreja](/assets/files/docs/Hankinta/hankinta701.png)

Tilaukset otetaan vastaan Kohan normaalin tilauksen vastaanoton
prosessin mukaan.


## 7.5. Tilausten vastaanottaminen

Tilauksia lähdetään vastaanottamaan toimittajan kautta. Hae ensin
toimittajan tiedot.

![Hankinnan etusivulta kuva, jossa Toimittaja-hakuun kirjoitettu 'Testitoimittaja'](/assets/files/docs/Hankinta/hankinta71.png)

Klikkaa _Vastaanota tilauksia_.

![Toimittajan tiedoissa ympäröity Vastaanota tilauksia -linkki](/assets/files/docs/Hankinta/hankinta72.png)

Aineistoa vastaanotettaessa kysytään toimittajan laskun numeroa (tähän
voi laittaa esimerkiksi lähetyslistan tunnuksen). Jokaiselle
toimitukselle kannattaa tehdä oma laskunumeronsa. Jos käyttää aina
samaa, hidastuu vastaanotto.  
![Toimittajan laskun luonti](/assets/files/docs/Hankinta/hankinta73.png)

- Lähetyspäivämääräksi tulee automaattisesti kuluva päivä, sen voi
  muuttaa tarvittaessa.
- Postituskulut-kenttään voi halutessaan lisätä postikulut.
- Postikulut voi myös halutessaan ohjata tietylle tilille
  Postikulut:-valikosta. **Huom!** Älä valitse tähän mitään, jos et lisää
  postikuluja.

Kun klikkaat _Seuraava_, saat sivun, jossa listataan kaikki valitun toimittajan vastaanottamattomat tilaukset. Voit nyt etsiä
vastaanotettavan teoksen kirjoittamalla/syöttämällä taulukon yläpuolella olevaan Haku-laatikkoon esim. teoksen nimen alun, ISBN-numeron tai tekijän
nimestä alun. Voit myös käyttää taulukon omia suodatusrivejä kirjoittaa/lukea Yhteenveto-sarakkeen hakukenttään hakemasi tiedon.

Voit vastaanottaa joko yksittäisiä rivejä tai useamman tilausrivin kerrallaan laittamalla teosten kohdalle rastin.

![Lista vastaanotettavista tilauksista](/assets/files/docs/Hankinta/hankinta74.png)

- Jos otat vastaan vain yhden tilausrivin, klikkaa vastaanotettavan teoksen rivin oikeassa reunassa olevaa _Vastaanota_-linkkiä
- Jos otat vastaan useamman tilausrivin, klikkaa _Vastaanota valitut_ -nappia.

Avautuu yhteenvetosivu, jossa valitaan yhden rivin kohdalta _Muokkaa_. Jos otetaan vain yksi tilausrivi vastaan, tämä osio ohitetaan.

![Taulukko vastaanotettavaksi valituista tilauksista. Ympäröitynä ensimmäisen kohdalla Muokkaa-nappi](/assets/files/docs/Hankinta/hankinta75.png)

Siitä avautuu popup-ikkuna, jossa voi ottaa vastaan joko yhden tai useamman, mikäli useampi tilaus on aiemmin valittuna. Jos otetaan vastaan vain yksi tilausrivi, siirrytään suoraan tähän näkymään.

![Ikkuna, jossa on kolme osiota: Luettelon tiedot, Niteet ja Tilitystiedot](/assets/files/docs/Hankinta/hankinta76.png)

- Lisää _Vastaanotettu?_-sarakkeeseen rasti tai kirjoita vastaanotettava määrä oikealla Vastaanotettu-kenttään. Jos kirjoitat oikealle numeron,
vasemmalle tulee vastaava määrä rasteja. Voit valita myös vain osan niteistä, mikäli on saapunut osatoimitus.
- Voit myös vaihtaa käytettävän tilin halutessasi.
- _Muokkaa_-linkistä pääset muokkaamaan yksittäisen niteen tietoja. Muokkausnäyttö avautuu toiseen välilehteen.
- Voit siirtyä seuraavaan vastaanotettavaan tilaukseen _Seuraava tilaus_ -napista ja palata edelliseen _Edellinen tilaus_ -napista.
- _Sulje_-napista sulkeutuu tilaustiedot muutoksia tallentamatta.
- _Tallenna muutokset_ -nappia kannattaa painaa, kun on käsitellyt viimeisen vastaanotettavan tilauksen tiedot, jolloin tiedot tallennetaan ja palataan yhteenvetosivulle.

![Yhteenvetosivu vastaanotettavista tilauksista](/assets/files/docs/Hankinta/hankinta761.png)

- _Määrä_-sarakkeeseen on nyt muuttunut tieto, kuinka monta nidettä otetaan vastaan.
- _Hyväksy_-painike on nyt aktivoitunut ja sitä painamalla hyväksyt tilausten vastaanoton.
- Jos otetaan vastaan vain yksi tilausrivi, tämä yhteenvetosivu näkyy vain hetken ja tiedot tallennetaan automaattisesti.

Vastaanoton tallennuksen jälkeen palaat takaisin tilauskoriin. Vastaanotetut näkyvät vastaanotettavien alapuolella omana taulukkonaan.

Voit peruuttaa vastaanoton, mikäli valitsit vahingossa väärän
tietueen, klikkaamalla _Peruuta vastaanotto_, jolloin teos siirtyy takaisin
vastaanotettaviin.

![Vastaanoton yhteenvetosivu, jossa on ympäröity Peruuta vastaanotto -linkki yhden rivin kohdalla](/assets/files/docs/Hankinta/hankinta77.png)

Kun olet vastaanottanut koko lähetyksen, valitse alareunasta _Lopeta
vastaanotto_, jolloin ohjaudut laskun tietoihin.
![Laskun tiedot -sivu](/assets/files/docs/Hankinta/hankinta771.png)

- Laita rasti kohtaan _Suljettu_, jolloin lasku suljetaan, eikä jää
  turhaan avoimeksi.
- Valitse sitten _Tallenna_.

### 7.5.1 Oikaisut

Laskun tiedoissa Oikaisut-kohdasta pystyy tekemään tilauksen summaan oikaisuja klikkaamalla _Lisää oikaisu_.

Oikaisut voivat olla tarpeellisia esimerkiksi pyöristysten tai tilille lisättyjen creditien vuoksi.

![Oikaisut-osio laskun tiedoissa](/assets/files/docs/Hankinta/hankinta772.png)

- _Summa_: Lisää tähän oikaisun summa. Se voi olla positiivinen tai negatiivinen.
- _Syy_: Oikaisun syy. Vaatii, että auktorisoituihin arvoihin on määritetty ADJ_REASON-luokkaan syyt.
- _Huomaa_: Tähän voi lisätä huomautuksia.
- _Tili_: Valitse tähän tili, jonka summaa oikaistaan.
- _Vähennetäänkö heti avoimesta laskusta?_: Jos tähän laittaa rastin, tehdään oikaisu heti. Jos rastia ei laiteta, otetaan oikaisu huomioon vasta, kun lasku suljetaan.
- _Päivitä oikaisut_ -napista saa tallennettua oikaisun.

Pääset pois sivulta valitsemalla vasemmalta valikosta esim. Hankinnat.

## 7.6. Tilauksen peruminen

Hae toimittajan tiedoilla kuten tilausta vastaanotettaessa. Tilauksen
peruminen lähtee vastaanottonäkymästä.

![Toimittajan tiedoissa ympäröitynä Vastaanota tilauksia -linkki](/assets/files/docs/Hankinta/hankinta78.png)

Tee uusi lasku tai valitse mikä tahansa avoinna olevan laskun numero,
johon voit vastaanottaa tilauksen.

![Laskun luonti](/assets/files/docs/Hankinta/hankinta79.png)

Hae peruttava tilaus teoksen hakutoiminnolla.

![Tilauksen vastaanotossa ympäröity tekstit Peruuta teoksen tilaus -linkki ja Peruuta tilaus ja nimeketietue -linkki](/assets/files/docs/Hankinta/hankinta80.png)

- Klikkaa _Peruuta teoksen tilaus_ -linkkiä, jolloin poistuu
  tilausriviin liittyvät vastaanottamattomat niteet, mutta kuvailutiedot ja muiden kirjastojen
  niteet ja asiakkaiden varaukset säilyvät. Myös oman kirjaston jo vastaanotetut niteet säilyvät. (Tämä on korjaantunut aiemmasta versiosta, jossa myös vastaanotetut poistuivat)
- Jos tilausrivin teokseen ei liity muita tilauksia, niteitä ja
  varauksia, voi poistaa myös nimekkeen _Peruuta teoksen tilaus ja
  nimeketietue_ -linkistä.

Saat varmistuskysymyksen tilauksen poistosta.

Jos poistat myös nimekkeen ilmoitetaan se varmistusviestissä  
![Varmistusviesti, halutaanko varmasti poistaa tilaus. Huomautuksena, että myös nimeketietue poistetaan.](/assets/files/docs/Hankinta/hankinta81.png)  

Jos taas et poista nimekettä, sekin kerrotaan varmistusviestissä  
![Varmistusviesti, halutaanko varmasti poistaa tilaus. Huomautuksena, että nimeketietuetta ei poisteta.](/assets/files/docs/Hankinta/hankinta82.png)

- Voit valita halutessasi valikosta myös syyn peruutukselle.

## 7.7. Myöhässä olevien tilausten reklamointi

Jos olet tallentanut toimittajan sähköpostiosoitteen
toimittajatietoihin, voit lähettää reklamoinnin tilauksesta, jonka
toimitus on myöhässä. Sivu voi avautua hitaasti, jos myöhässä olevia on
paljon.

Valitse _Hankinnat_-sivulla vasemmasta reunasta _Myöhässä olevat_
-linkkiä

![Hankinnat-osion vasemman reunan valikosta ympäröitynä Myöhässä olevat -linkki](/assets/files/docs/Hankinta/hankinta831.png)

Pääset listaukseen, jota voit suodattaa sivun vasemmassa reunassa
olevasta valikosta esimerkiksi tilauspäivän tai toimittajan mukaan.
Suodatus koskee vain suljettuja tilauskoreja.  
![Haun rajaus tilauspäivämäärän, saapumispäivämäärän, loppumispäivämäärän ja toimittajan mukaan.](/assets/files/docs/Hankinta/hankinta83.png)

Kun tilauksia on suodatettu toimittajan mukaan, hakutulos näyttää tältä:

![Lista myöhässä olevista tilauksista, vasemmalla ympäröity ruudut, joihin voi lisätä valinnan. Teosten alapuolelta ympäröity Vie CSV-muodossa ja Reklamoi tilaus -napit.](/assets/files/docs/Hankinta/hankinta84.png)

- Voit suodattaa taulukon tuloksia Haku-kentällä.
- Ensimmäisestä sarakkeesta voit valita ne nimekkeet, joita haluat reklamoida.
- Klikkaa taulukon alapuolelta _Reklamoi tilaus_, kun haluat reklamaation
  lähtevän toimittajalle sähköpostilla.
- Voit myös tallentaa tiedot CSV-muodossa valitsemalla _Vie CSV-muodossa_.

Kun sähköpostin lähetys onnistuu, tulee seuraava ilmoitus:  
![Sähköposti on lähetetty -ilmoitus sinertävällä taustalla.](/assets/files/docs/Hankinta/hankinta85.png)

HUOM! Arvioitu saapumispäivä perustuu toimittajan tiedoissa
tallennettuun _Toimitusaika_-arvoon.

## 7.8 Laskut

Laskuja pääsee hallinnoimaan hankinnnan etusivulta _Laskut_-linkistä.

![Hankinnat-osion vasemman reunan valikosta ympäröitynä Laskut-linkki](/assets/files/docs/Hankinta/hankinta851.png)

Voit rajata hakua esim. laskunumeron, toimittajan, lähetyspäivän tai
teoksen nimen mukaan.

![Laskujen haku](/assets/files/docs/Hankinta/hankinta852.png)

Saat listan hakuehtoja vastaavista laskuista. Tässä on haettu laskuja
toimittajan mukaan. Laskut jaotellaan kahteen välilehteen sen mukaan, onko ne avonaisia vai suljettuja.  
![Laskujen haun tulostaulukko](/assets/files/docs/Hankinta/hankinta853.png)

- Voit **yhdistää** laskuja valitsemalla ne ja painamalla _Yhdistä valitut_ -nappia.
- Voit **sulkea** laskuja valitsemalla ne ja painamalla _Sulje valitut laskut_ -nappia.

_Toiminnot_-napin alta löytyy lisää vaihtoehtoja

![Tiedot - Sulje](/assets/files/docs/Hankinta/hankinta854.png)
![Tiedot - Avaa uudelleen](/assets/files/docs/Hankinta/hankinta855.png)

- Tiedot-kohdasta voit avata laskun tiedot tarkemaan katseluun
- Voit avata laskun uudelleen, jos se on suljettu
- Voit sulkea laskun, jos se on avoinna

## 7.9. Hankinnan hakutoiminnot

Jokaisen hankintaosion sivun yläreunassa on pikahakulaatikko toimittajan
tai tilauksen hakua varten.

### 7.9.1 Toimittajahaku

![Hankinnat-osion yläreunasta kuva toimittajahausta.](/assets/files/docs/Hankinta/hankinta86.png)

Toimittajahaussa voit hakea millä tahansa sanan osalla.

![Toimittajahakuun kirjoitettu sana testi.](/assets/files/docs/Hankinta/hankinta87.png)

- Huom! Selain ehdottaa aikaisemmin kirjoittamiasi sanoja, jos olet
  sallinut sen selaimen asetuksissa. Koha ei ehdottele
  toimittajatietoja.

![Haun tuloksena avautunut Testitoimittaja-nimisen toimittajan tiedot.](/assets/files/docs/Hankinta/hankinta88.png)

### 7.9.2 Hankintahaku

Hankintahaussa voit hakea tilaamiasi nimekkeitä joko toimittajatietojen
kanssa tai ilman toimittajan nimeä. Nimekkeestä riittää myös osa, ei
tarvitse olla kokonaan.

![Hankintahakuun kirjoitettu Nimekehakuun 'kadonnut' ja Toimittajahakuun 'testi'](/assets/files/docs/Hankinta/hankinta89.png)

![Hankintahaun tulokset](/assets/files/docs/Hankinta/hankinta90.png)

- Voit säätää _Sarakkeet_ -napista, mitä sarakkeita taulukossa on näkyvillä.
- _Vie_ -napista voit viedä tulokset Excel- tai CSV-muotoon, kopioida tiedot tai tulostaa ne.

Klikkaamalla valikko-kuvaketta hankintahaun oikeassa reunassa voit laajentaa
hakuehtoja.

![Valikko-kuvakkesta avautuu lisävaihtoehtoja: Tilauskori, Laskun numero ja Tarkka haku -linkki (ympäröity)](/assets/files/docs/Hankinta/hankinta91.png)

Saat laajemman hakulomakkeen, kun valitset avautuvasta valikosta
_Tarkka haku_ -linkin.

Tarkassa haussa pystyt hakemaan mm. ISBN-numerolla  
![Tarkan haun lomake, jossa on useita eri hakuvaihtoehtoja, kuten nimeke, tilauskorin luoja](/assets/files/docs/Hankinta/hankinta921.png)

## 7.10 Budjetointi ja tilien seuranta

Hankinnan etusivulla on näkyvillä kaikki aktiiviset tilit.

![Hankinnat-osion etusivun budjettitaulukko](/assets/files/docs/Hankinta/hankinta93.png)

- Voit suodattaa näkymää _Haku_-kentällä tai alasvetovalikosta kirjaston mukaan.
- Voit viedä tulokset _Vie_-napilla Excel- tai CSV-muotoon, kopioida tiedot tai tulostaa ne.
- _Sarakkeet_-napilla voi määrittää, mitä sarakkeita on näkyvillä.

Klikkaamalla jotain _Tilattu_- tai _Käytetty_-sarakkeen summaa saat
näkyviin siihen tiliin tehdyt tilaukset.

![Tili JOE_ENOAIK2021-tilin tilaukset listattuna hintoineen.](/assets/files/docs/Hankinta/hankinta94.png)

- Myös tällä sivulla toimii _Haku_-kenttä.
- Voit myös järjestää tuloksia esim. nimekkeen mukaan sarakkeen ensimmäisen rivin nuolilla.

## 7.11 Lisäkentät laskuille, tilauksille ja tilauskoreille

Kohan ylläpidossa pystyy lisäämään lisäkenttiä laskuille, tilauksille ja tilauskoreille. Lisäkenttiä pääsee lisäämään joko Ylläpito -> Lisäkentät tai Hankinnat-osiossa olleessa vasemmasta reunasta Ylläpito-osiosta _Laskujen lisäkenttien hallinnointi_, _Hallinnoi tilauskorin kenttiä_ tai _Hallinnoi tilausrivin kenttiä_.

![Hankinnat - Ylläpito - lisäkenttien hallinta](/assets/files/docs/Hankinta/hankinta95.png)

### 7.11.1 Lisäkentät laskuille

Laskulle voi lisätä lisäkenttiä:

![Laskun lisäkentän lisäys](/assets/files/docs/Hankinta/hankinta96.png)

- _Nimi_ on pakollinen tieto.
- _Auktorisoidun arvon luokka_ -kohdasta voi tarvittaessa valita jonkin auktorisoidun arvon, jota halutaan käyttää lisäkentässä. Jos auktorisoitua arvoa ei valitse, tulee laskuun näkyville vapaatekstikenttä.
- _Haettavissa_ -valinnalla lisäkentän saa hakukelpoiseksi.

Lisäkenttä näkyy, kun vastaanottaa tilauksia ja luodaan lasku vastaanotolle.

![Lisäkenttä laskua luodessa](/assets/files/docs/Hankinta/hankinta97.png)

Kun lopetetaan tilausten vastaanotto.

![Laskun lisäkenttä vastaanottoa lopettaessa](/assets/files/docs/Hankinta/hankinta98.png)

### 7.11.2 Lisäkentät tilauksille

Tilauksille voi lisätä lisäkenttiä.

![Lisäkentän lisäys tilaukselle](/assets/files/docs/Hankinta/hankinta99.png)

- _Nimi_ on pakollinen.
- _Auktorisoidun arvon luokka_ -valikosta voi valita tarvittaessa jonkin auktorisoidun arvon, jota halutaan käyttää lisäkentässä. Jos auktorisoitua arvoa ei valitse, tulee laskuun näkyville vapaatekstikenttä.
- _MARC-kenttä_ -kohtaan voi määrittää MARC-kentän, esim. 049$c
- _MARC-kentän tila_ -kohdasta voi valita
  - haetaanko kenttään yllä mainitusta kentästä tieto näkyviin tilaukseen. Tieto ei ole tällöin muokattavissa.
  - tallennetaanko kenttään lisätty tieto määritettyyn MARC-kenttään tilausta tallennettaessa.
- Huom! Et voi valita sekä auktorisoidun arvon luokkaa että MARC-kenttää käytettäväksi yhtä aikaa. Virheestä johtuen se kuitenkin onnistuu, jos ensin tallennat lisäkentän ja menet sitten muokkaamaan sitä uudelleen. Jos tässä vaiheessa poistaa valinnan auktorisoitu arvo -kohdasta ja lisää MARC-kentän, tallentuu MARC-kenttätieto, mutta auktorisoitu arvo ei poistu lisäkentältä.

Tilauksen lisäkenttä näkyy tilausta tehdessä alimmaisena Tilitystietojen alapuolella.

![Tilauksen lisäkentät näkyvät Tilitystietojen alapuolella](/assets/files/docs/Hankinta/hankinta100.png)

Jos lisäkenttien tiedot on määritetty tallennettavaksi MARC-kenttään, tallentuvat ne sinne. MARC-esikatselussa kentät menevät viimeiseksi, mutta tietuetta muokatessa ja tallennettaessa kentät järjestyvät oikeaan järjestykseen.

Jos lisäkenttien tietoja ei ole määritetty tallennettavaksi MARC-kenttään, näkyy tieto vain tilausta muokatessa.

### 7.11.3 Lisäkentät tilauskoreille

Tilauskoreille voi lisätä lisäkenttiä.

![Lisäkenttä tilauskorille](/assets/files/docs/Hankinta/hankinta101.png)

- _Nimi_ on pakollinen.
- _Auktorisoidun arvon luokka_ -valikosta voi valita tarvittaessa jonkin auktorisoidun arvon, jota halutaan käyttää lisäkentässä. Jos auktorisoitua arvoa ei valitse, tulee laskuun näkyville vapaatekstikenttä.
- _Haettavissa_ -valinnalla lisäkentän saa hakukelpoiseksi.

Lisäkenttä näkyy tilauskoria luotaessa alimmaisena.

![Lisäkenttä näkyy tilauskoria luotaessa alimmaisena](/assets/files/docs/Hankinta/hankinta102.png)

Kun tilauskori on luotu ja sille lisätty tieto lisäkenttään, näkyy se tilauskorin Tietoja-osiossa.

![Lisäkenttä näkyy tietoja-osiossa](/assets/files/docs/Hankinta/hankinta103.png)

### 7.11.4 Lisäkentillä haku

Jos laskun lisäkentän määrittää haettavaksi, tulee se näkyville Laskut-osion hakulomakkeelle.

![Laskun lisäkentän haku](/assets/files/docs/Hankinta/hankinta104.png)

Jos tilauskorin lisäkentän määrittää haettavaksi, tulee se näkyville Hankinnan tarkan haun lomakkeelle.

![Tilauskorin lisäkentän haku](/assets/files/docs/Hankinta/hankinta105.png)
